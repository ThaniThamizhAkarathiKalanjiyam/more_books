<!DOCTYPE html>
<html lang="en">
  <head>
  <meta charset="UTF-8" />
  <title>ஞாலக் களஞ்சியம்</title>
  <meta name="description" content="Tamil Collected books" />
  <meta name="author" content="Pitchaimuthu" />

  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  <meta name="generator" content="kitab theme by Darshan in Hugo 0.83.1" />

  <link
    rel="stylesheet"
    href="https://stackpath.bootstrapcdn.com/bootstrap/4.1.3/css/bootstrap.min.css"
    integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO"
    crossorigin="anonymous"
  />
  <link
    href="https://fonts.googleapis.com/css?family=Roboto&display=swap"
    rel="stylesheet"
  />
  <link
    rel="stylesheet"
    href="https://use.fontawesome.com/releases/v5.8.2/css/all.css"
    integrity="sha384-oS3vJWv+0UjzBfQzYUhtDYW+Pj2yciDJxpsK1OYPAYjqT085Qq/1cq5FLXAZQ7Ay"
    crossorigin="anonymous"
  />
  <link rel="stylesheet" href="/more_books/css/kitab.css" />

  <script src="/more_books/js/myFunctions.js"></script>
  <script src="/more_books/js/clipboard.min.js"></script>
</head>

  <body class="container" style="max-width: 1024px;">
    <nav class="mt-2 border-bottom">
  <div class="d-flex flex-row position-relative">
    <a href="/more_books/"
      ><i title="Home" class="nav-menu mr-2 mt-1 fas fa-home"></i
    ></a>
    <div class="position-relative">
  <i
    class="nav-menu hover-menu ml-2 mr-2 mt-1 fas fa-book"
    onclick="expandMenu(this)"
    title="Show all books"
  ></i>
  <div
    class="show bg-light shadow mt-2"
    style="position: absolute;
      min-width: 280px;
      max-width: 75%;
      z-index: 1;
      max-height: 0px;
      overflow: hidden;"
  >
    <div class="p-2">
      <strong>
        Books
      </strong>
      <ul class="list-unstyled ml-1">
        
        <li class="hanging">
          <a href="https://thanithamizhakarathikalanjiyam.github.io/more_books/tamil_pulavarkal/">
            Tamil Pulvarkal
          </a>
          by MPM
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/varalarru_nayagarkal/">
            வரலாற்று நாயகர்கள்
          </a>
          by சிலம்பு
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/pura_nanooru/">
            புறநானூறு
          </a>
          by பல்வேறு புலவர்
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/emma/">
            Emma
          </a>
          by Jane Austen
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/pride_and_prejudice/">
            Pride <em>and</em> Prejudice
          </a>
          by Jane Austen
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/">
            கண்மணித்தமிழ் 2
          </a>
          by ச.கண்மணி கணேசன் | முன்னாள் முதல்வர் &amp; தமிழ்த் துறைத் தலைவர், ஸ்ரீகாளிஸ்வரி கல்லூரி, சிவகாசி.
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan/">
            கண்மணித்தமிழ்
          </a>
          by ச.கண்மணி கணேசன் | முன்னாள் முதல்வர் &amp; தமிழ்த் துறைத் தலைவர், ஸ்ரீகாளிஸ்வரி கல்லூரி, சிவகாசி.
        </li>
        
      </ul>
    </div>
  </div>
</div>

    
    <div class="position-relative">
  <i
    class="nav-menu hover-menu ml-2 mr-2 mt-1 fas fa-bars"
    onclick="expandMenu(this)"
    title = "Show Chapters"
  ></i>
  <div
    class="show bg-light shadow mt-2"
    style="
      position: absolute;
      min-width: 280px;
      max-width: 75%;
      z-index: 1;
      max-height: 0px;
      overflow: hidden;"
  >
    <div class="p-2 rounded">
      <strong class="mt-3">
        
        
        கண்மணித்தமிழ் 2
        
      </strong>
      <ul class="list-unstyled ml-1">
        
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter1/">சுருக்கக் குறியீட்டு விளக்கம்</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter2/">முன்னுரை</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter3/"><ol>
<li>ஆற்றுப்படையும் ஆறுபடையும்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter4/"><ol start="2">
<li>பொம்மைக் கல்யாணம் என்ற விளையாட்டின் வேர்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter5/"><ol start="3">
<li>கூத்தராற்றுப்படையில் உணவும் உருக்காட்சியும்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter6/"><ol start="4">
<li>தொல்தமிழகத்தில் தைப்பொங்கல் என்னும் அறுவடை விழா திணைகளும், தொழில்களும்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter7/"><ol start="5">
<li>கரும்பனூர் கிழான் அளித்த விருந்து</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter8/"><ol start="6">
<li>ஒரு ஆய்வுக்கட்டுரை வழிவகுக்கும் புதிய ஆய்வுக்களங்கள்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter9/"><ol start="8">
<li>தொகையிலக்கியத்தில் இயல்புடைய மூவர்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter10/"><ol start="7">
<li>இரட்டைக்காப்பியப் பாத்திரங்களின் முடிவெடுக்கும் திறன்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter11/"><ol start="9">
<li>பெண்ணியப்பார்வையில் பதிற்றுப்பத்து- காக்கைப்பாடினியாரின் நோக்கும் பெண்மொழியும்</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter12/"><ol start="10">
<li>ஒளவை என்னும் ஆளுமை</li>
</ol>
</a>
        </li>
        
        <li class="hanging">
          <a href="https://thanithamizhakarathikalanjiyam.github.io/more_books/kanmani_ganeshan2/chapter13/"><ol start="11">
<li>கோயில் வழிபாடும் கோட்டவழிபாடும்</li>
</ol>
</a>
        </li>
        
      </ul>
    </div>
  </div>
</div>

    
  </div>
</nav>

    <main class="mt-3" style="margin-left: 32px;">
      
<div class="mb-2 p-3 shadow position-relative">
  <small
    class="bg-white pl-1 pr-1 rounded"
    style="background-color: #f3f3ef !important; position: absolute; top: -0.75em; right: 1em"
  ><div>
  






<span style="font-size: 0.9em;"><i
    aria-label="home"
    class="fas fa-home"
  ></i
  ></span>



<span style="font-size: 0.9em;"> / கண்மணித்தமிழ் 2</span>



<span style="font-size: 0.9em;"> / <ol start="11">
<li>கோயில் …</li></ol></span>

</div>


</small>
  <h2>11. கோயில் வழிபாடும் கோட்டவழிபாடும்</h2>
  <div class="rounded">
    <p>0.0 முன்னுரை</p>
<p>0.1 சிலப்பதிகாரத்தில் சுட்டப்பெறும் கோயில்கள், கோட்டங்கள் முதலியன பற்றிய இருப்பிடத்தையும்; அங்கு நிகழ்ந்த வழிபாட்டு முறையையும் ஆராய்வது இக்கட்டுரையின் நோக்கமாகும். எனவே சிலப்பதிகாரம் இக்கட்டுரையின் ஆய்வெல்லை ஆகிறது.</p>
<p>0.2 முதல்நிலைத் தரவுகள் சிலப்பதிகாரத்திலிருந்தும், இரண்டாம் நிலைத்தரவுகள் எட்டுத்தொகை, பத்துப்பாட்டு, மணிமேகலை முதலிய இலக்கியங்களில் இருந்தும் எடுத்தாளப்பட்டுள்ளன.</p>
<p>1.0 இருப்பிடங்களும் நடைமுறைகளும்</p>
<p>1.1.0 கோயில்கள் தலைநகரங்களிலும் பிற ஊர்களிலும் இருந்தன. அங்கெல்லாம் வேதமுறைப்படி வேள்விகள் நிகழ்ந்தன.கோட்டங்கள் தலைநகரங்களிலும், பிற ஊர்களிலும், ஈமப்புறங்காட்டிலும் கூட இருந்தன. அங்கு வைதீக நெறியின் தீமுறை வழிபாடு இல்லை. குழந்தையின் சடலத்தோடு கூடச் செல்லக்கூடிய வழிபாட்டு இடமாக அவை இருந்தன.</p>
<p>1.1.1 சோழர் தலைநகரமாகிய புகாரில் பிறவா யாக்கைப் பெரியோனாகிய சிவபெருமானுக்குக் கோயில் இருந்தது (சிலப். இந்திர.அடி.- 169-175). இந்திரவிழாவின் போது அங்கு வேள்வி நிகழ்ந்தது. சிவன் அதிபதியாக இருக்கும் கைலாயத்தின் பெயரால் ஊர்க்கோட்டமும் இருந்தது (சிலப்.கனாத்.அடி-11). அங்கு மாலதி மாற்றாள் மகவின் சடலத்தோடு சென்று இறைஞ்சினாள்.</p>
<p>1.1.2 முருகன் ஆறுமுகத் தோற்றத்தின் அழகுடன் எழுந்தருளிய கோயிலும் புகார் நகரில் இருந்தது (சிலப்.இந்திர.அடி.- 169-175). அங்கு இந்திரவிழாவின் போது வேள்வி நிகழ்ந்தது. முருகனின் ஆயுதமாகிய வேலின் பெயரால் வழிபாடு நிகழ்ந்த வேற்கோட்டமும் அதே ஊரில் இருந்தது (சிலப்.கனாத்.அடி-11). அங்கு மாலதி பால்விக்கிச் சோர்ந்த பாலகன் உடலோடு சென்று; உயிரை மீட்டுத்தரும்படி வேண்டினாள்.</p>
<p>புறநானூறு தமிழகத்தில் இருந்த ஒரு முருகன் கோட்டம் பற்றிப் பேசுகிறது (புறம்.299). அணங்குடை முருகன் கோட்டத்தில் கலந்தொடா மகளிர் ஒதுங்கி இருந்ததைப் போலக் குதிரைகள் ஒதுங்கி நின்றன என்று பொன்முடியார் பாடியுள்ளார். விலக்கான பெண்கள் கூட ஒதுங்கி இருக்கக் கூடிய இடமாகக் கோட்டங்கள் நிலவின எனத் தெரிகிறது.</p>
<p>1.1.3 புகார் நகரில் இருந்த திருமால் கோயில் நீலமேனி நெடியோன் கோயில் என்று சுட்டப்படுகிறது (சிலப்.இந்திர.அடி.- 169-175). அங்கு இந்திரவிழவின் போது வேள்வி நிகழ்ந்தது. அத்துடன் திருமாலுக்குக் கோட்டமும் இருந்தது (சிலப்.நாடு.அடி-10). அது மணிவண்ணன் கோட்டம் என்று அழைக்கப்பட்டது. கண்ணகியும் கோவலனும் கங்குல் கனைசுடர் கால் சீயா முன் தம் இல்லத்து நீள்நெடுவாயில் நெடுங்கடை கழிந்து யாரும் அறியாமல் மணிவண்ணன் கோட்டம் வலம்செய்து சென்றனர்.</p>
<p>1.1.4 இந்திரனுக்குப் புகார் நகரில் கோயில் ஒன்று இருந்தது (சிலப்.இந்திர.அடி.- 169-175). மாலை வெண்குடை மன்னவனாகிய அவன் கோயிலில் இந்திர விழவின் போது வேள்வி செய்தனர். அவனது ஆயுதத்தின் பெயரால் வச்சிரக் கோட்டமும்; அவனது வாகனத்தின் பெயரால் வெள்யானைக் கோட்டமும்; அவன் அதிபதியாக இருக்கும் சொர்க்கத்திலுள்ள கற்பகத் தருவின் பெயரால் ஒரு கோட்டமும் அந்நகரில் இருந்தன. மாலதி தன்னிடம் பாலருந்தி விக்கிச் சோர்ந்த பாலகனின் சடலத்தோடு அங்கெல்லாம் சென்று அழுது புலம்பினாள் (சிலப்.கனாத்.அடி.- 9-20). இந்திரவிழா தொடங்கியவுடன் வச்சிரக் கோட்டத்து மணங்கெழு முரசினைக் கச்சையானைப் பிடர்த்தலையில் ஏற்றி விழா அறைந்தனர்; வால்வெண் களிற்றரசு வயங்கிய கோட்டத்தில்; அதாவது ஐராவதக் கோட்டத்தில் விழாக்கால் நாட்டினர்; தருநிலைக் கோட்டத்தில் மங்கல நெடுங்கொடியை வானுற எடுத்தனர் என்கிறார் இளங்கோவடிகள் (சிலப்.இந்திர.அடி.- 141-146).</p>
<p>மணிமேகலையிலும் இந்திரவிழா தொடங்கியவுடன் வச்சிரக் கோட்டத்து முரசினையே அறைந்து சாற்றியதாகச் சாத்தனாரும் பாடியுள்ளார் (மணி.விழா.அடி.- 27-72).</p>
<p>1.1.5 பலதேவனுக்குப் புகார் நகரில் கோயிலும் கோட்டமும் இருந்தன</p>
<p>(சிலப்.இந்திர.அடி-171; கனாத்.அடி-10) வால் வளை மேனி வாலியோன் ஆகிய அவன் கோயிலில் இந்திரவிழாவுக்காக வேள்வி நடத்தினர். புகர் வெள்ளை நாகராகிய அவன் கோட்டத்தில் மாலதி குழந்தையின் சடலத்தோடு தவித்து வணங்கினாள்</p>
<p>1.1.6 மதுரை மாநகரில் சிவபெருமானுக்குக் கோயிலும் முருகனுக்குக் கோட்டமும் இருந்தன. சிவன் கோயிலிலும், முருகன் கோட்டத்திலும் காலை முரசின் ஒலி சங்கொலியுடன் கேட்டது என்கிறார் இளங்கோவடிகள் (சிலப்.ஊர்.அடி.- 5-14). அத்துடன் சிவபெருமான் கோயிலிலும், மன்னனின் அரண்மனையிலும் நான்மறை அந்தணர் நவின்ற ஓசையும் கேட்டது (சிலப்.புறஞ்.அடி.- 137-142).</p>
<p>1.1.7 வஞ்சி மாநகரில் சிவன் கோயிலில் மறையோர் ஏந்திய ஆவுதி நறும்புகை செங்குட்டுவனது மாலையின் நல்லகம் வருத்த அவன் தொழுதான் (சிலப்.கால்.அடி.- 55-60). இங்கு காப்பிய ஆசிரியர் கோயில் என்ற சொல்லை நேரடியாக எடுத்தாளவில்லை எனினும்; புகார்க்காண்ட மதுரைக்காண்டச் செய்திகளை ஒட்டி; மறையோர் பற்றிய குறிப்பு இடம்பெறுவதால் கோயில் என்று தெளிய முடிகிறது. அந்நகரில் திருமால் எழுந்தருளி இருந்ததாக அடிகள் சுட்டும் ஆடகமாடம் கோயிலா; அன்றிக் கோட்டமா என்று சொல்லக் கூடிய சான்று ஆதாரம் இல்லை.</p>
<p>1.1.8 மாசாத்தன் என்ற புறம்பணையான் கோட்டம், பகல்வாயில் உச்சிக் கிழான் என்ற சூரியன் கோட்டம், பாசண்டச் சாத்தன் கோட்டம், நிலாக்கோட்டம், நிக்கந்தக்கோட்டம், எனப் பல கோட்டங்கள் புகாரில் இருந்தன (சிலப்.கனாத்.அடி.- 9-20). மாலதி இறந்த பிள்ளையின் உடலோடு இங்கெல்லாம் சென்று அரற்றி ஏங்கினாள்.</p>
<p>1.1.9 சுடுகாட்டுக் கோட்டம் புகார் நகரின் ஈமப்புறங்காட்டில் இருந்தது. இடுபிணம் தின்னும் இடாகினிப்பேய் சுடுகாட்டுக் கோட்டத்துத் தூங்கிருளில் சென்று தான் பறித்த பிணத்தைத் தின்றது (சிலப்.கனாத். அடி.- 15-22).</p>
<p>மணிமேகலை புகார் நகரத்து ஈமப்புறங்காட்டைப் பற்றி விரிவாகப் பேசுகிறது (மணி.சக்கரவாளக் கோட்டம் உரைத்த காதை). அங்கு சக்கரவாளக் கோட்டம், காடுகிழாள் கோட்டம், இறந்த அரசர்க்கு</p>
<p>அமைந்த கோட்டங்கள், எனக் குறியவும்; நெடியவும்; குன்று கண்டன்ன சுடுமண் ஓங்கிய நெடுநிலைக் கோட்டங்களாகப் பல இருந்தன.</p>
<p>1.1.10 புகார் நகரத்து நெய்தலங்கானலில் காமவேள் கோட்டம் இருந்தது. அங்கு சென்று சோமகுண்டம், சூரியகுண்டம் ஆகிய துறைகளில் மூழ்கித் தொழ வேண்டும் என தேவந்தி கண்ணகியிடம் கூறுகிறாள் (சிலப்.கனாத்.அடி.- 58-61).</p>
<p>பட்டினப்பாலை காமவேள் கோட்டத்தையும், நிலாக் கோட்டத்தையும் ஒருங்கு குறிப்பிடுகிறது.</p>
<blockquote>
<p>&ldquo;மதி சேர்ந்த மக வெண்மீன்</p>
<p>உருகெழு திறல் உயர்கோட்டத்து</p>
<p>&hellip; &hellip; ...</p>
<p>இருகாமத்து இணையேரி&rdquo; (பட்டி.அடி.- 35-39)</p>
</blockquote>
<p>என்று பாடுவது நோக்கத்தக்கது.</p>
<p>1.1.11 புகார் நகரிலிருந்து மதுரை செல்லும் வழியில் எயினர் குடியிருப்பில் ஐயை கோட்டம் இருந்தது (சிலப். வேட்டுவ. அடி-4). எயினர் குலக்குமரியைக் கொற்றவையாக அலங்கரித்து வழிபாடு நிகழ்த்தினர்.</p>
<p>1.1.12 பாண்டிய நாட்டுத் தங்காலில் ஐயை கோயிலும் இருந்தது.</p>
<blockquote>
<p>&ldquo;மையறு சிறப்பின் ஐயை கோயில்&rdquo; (சிலப்.கட்டு.அடி-107)</p>
</blockquote>
<p>கதவு; வேதமந்திரங்களைச் சிறப்பாக ஓதிய அந்தணப் பாலகன் தக்கிணனின் தந்தை வார்த்திகனைக் குற்றமுள்ளவன் என்று தவறாகக் கருதிச் சிறை செய்தவுடன்; மூடிக்கொண்டது என்றும் சிலப்பதிகாரம் சொல்லக் காண்கிறோம்.</p>
<p>1.2 நக்கீரர் திருமுருகாற்றுப்படையில் கோயில், கோட்டம் என்ற இரு பதங்களையும் பயன்படுத்தவில்லை. ஆனால் வேதமரபைப் பின்பற்றிய வழிபாட்டு இடங்களையும், வேதநெறி அல்லாத மரபினைப் பின்பற்றிய வழிபாட்டு இடங்களையும் தனித்தனியாகப் பட்டியலிடுகிறார். அலைவாய், ஆவினன்குடி, ஏரகம் ஆகிய தலங்களில் வேதநெறி பின்பற்றப் பட்டமையைக் குறிப்பிட்டுச் சொல்கிறார் (திருமுருகு.அடி.- 78-189). அலைவாயிலில் எழுந்தருளிய முருகனின் திருமுகங்களில் ஒன்று வேள்வியை</p>
<p>நோக்கிக்கொண்டிருந்தது. ஆவிநன்குடியில் எழுந்தருளிய முருகனை வழிபட நூறு வேள்விகளையும் செய்து முடித்த இந்திரனும், முப்பத்து முக்கோடி தேவர்களும் வந்து சென்றனர் என்கிறார். ஏரகத்தில் எழுந்தருளிய முருகனை வழிபட வேதநெறிப்படி வழிபடும் அந்தணர் வந்தனர் என்கிறார். இவ்வாறு கோயில் என்று சொல்லக்கூடிய மூன்று தலங்களைப் பாடிய பின்னர் முச்சந்தி, நாற்சந்தி, ஐஞ்சந்தி, ஆற்றங்கரை, குளத்தங்கரை, மலைநிலத்துக் குடியிருப்புகள், வெறியாட்டு அயர்களங்கள், மன்றங்கள், பொதியில்கள், என நீளமாக அவர் வரிசைப்படுத்தும் வழிபாட்டு இடங்கள் கோட்டங்கள் என்று சொல்லக்கூடியவையாக உள்ளன (மேற்.அடி.- 189-226).</p>
<p>2.0 கோயில் கோட்டமாவதும்; கோட்டம் கோயிலாவதும்</p>
<p>கோட்டத்தில் வேள்விச்சாந்தி நிகழ்த்தும் போது அது கோயில் என்று அழைக்கப்பட்டது. வேதமரபை மீறும் போது மீண்டும் கோட்டம் என்றே வழங்கினர்.</p>
<p>செங்கோட்டு உயர்வரையில் மலைமகளிர் கண்ணகியை வணங்குவதாக இளங்கோவடிகள் காட்டுகிறார். அவர்கள் தொண்டகம் தொட்டு; சிறுபறை தொட்டு; கோடு வாய் வைத்து; கொடுமணி இயக்கி; குறிஞ்சி பாடி; நறும்புகை எடுத்து; பூப்பலி செய்து; காப்புக்கடை நிறுத்தி; விரவுமலர் தூவிப் பரவினர் (சிலப்.குன்றக்.அடி.- 11-22). அவர்கள் வழிபட்ட இடத்தை மாடலன் &lsquo;மங்கல மடந்தை கோட்டம்&rsquo; என்று சுட்டுகிறான் (சிலப்.வரந்தரு காதை அடி.- 56-88). மலைவளம் காணவந்த செங்குட்டுவன் கண்ணகி வரலாற்றை அறிந்து; இமயக்கல்லெடுத்துக் கங்கையில் நீர்ப்படை செய்து; நூல்நெறி மாக்கள் பாற்பட வகுத்த பத்தினிக்கோட்டத்தில் நடுகல்லாக்கிக் கடவுள் மங்கலம் செய்தான் (சிலப்.நடு.அடி-224). பின்னர் மாடலமறையோன் அறிவுறுத்த நூன்மரபின் படி வேள்விச்சாலை அமைத்துத் தீமுறையும் செய்தான். வேள்வியும் விழாவும் நாள்தோறும் வகுத்தான். அவ்விடத்திற்கு தேவந்தியும், ஐயையும், காவற்பெண்டும் வந்து சேர்ந்த பொழுது இளங்கோவடிகள்;</p>
<blockquote>
<p>&ldquo;கோமகள் தன் கோயில்&rdquo; (சிலப்.வாழ்த்துக்காதை</p>
</blockquote>
<p>உரைப்பாட்டு மடை) என்கிறார். ஆனால் வேள்வி முடிந்து; கண்ணகி காட்சி அளித்து; வாழ்த்தி; வரம்தந்து; பின்னர் வேதமரபினின்று மாறிச்; செங்குட்டுவன் தேவந்தியை அங்கேயே தங்கி நித்தல் விழாவணி</p>
<p>நிகழ்த்திப் பலிபூசை செய்ய ஏவியபோது; &lsquo;பத்தினிக்கோட்டம்&rsquo; என்றே சுட்டுகிறார் (சிலப்.வரந்தரு காதை- உரைப்பாட்டுமடை). இதனால் வேதமரபு பின்பற்றப்படும் போது மட்டும் கோட்டம்; கோயில் என்று அழைக்கப்படுவது கண்கூடு.</p>
<p>3.0 கோட்டங்களுக்குரிய மரபுகள்</p>
<p>கோட்டங்களில் தெய்வக்கோலத்தை மானிடர்க்குப் புனைந்து வழிபடும் வழக்கமும், வரிப்பாடல் பாடிக் குரவை அயரும் வழக்கமும் இருந்தன. தெய்வம் ஏறி ஆடி வருவதுரைக்கும் முறையும் இருந்தது.</p>
<p>எயினர் குடியிருப்பில் இடம்பெறும் ஐயை கோட்டத்து வழிபாட்டில் இவற்றைக் காண்கிறோம் (சிலப்.வேட்டுவ.அடி.- 4-74). எயினர் வரிப்பாடல்கள் பாடினர். சாலினி கண்ணகியைப் பார்த்துக் &lsquo;குடமலையாட்டி&rsquo; என்று குறிப்பிட்டு வருவதுரைக்கிறாள். செங்கோட்டு உயர்வரையில் மங்கலமடந்தை கோட்டத்தில் மலைநாட்டுப் பெண்கள் குரவை ஆடி; முருகனையும், வள்ளியையும்; பின்னர் கண்ணகியையும் வழிபட்டனர் (சிலப்.- குன்றக்.).</p>
<p>திருமுருகாற்றுப்படையில் முருகனின் கோட்டங்கள் என்று கருதத்தக்க பட்டியலில் வேலன் தெய்வமேறி ஆடும் வருணனை உள்ளது (அடி.- 189-215). குரவையர் துணங்கையர் அணங்கெழுந்தாடும் வழக்கத்தை பல சங்கஇலக்கியப் பாடல்களில் காண இயல்கிறது (மது.அடி.- 610-615; கலி.10). அங்கெல்லாம் வேதமரபு அல்லாத வழிபாட்டு முறை வருணிக்கப்பட்டுள்ளமை நோக்கத்தக்கது.</p>
<p>முடிவுரை</p>
<p>பண்டைத் தமிழகத்தில் கோயில் வழிபாடு வேதமரபைப் பின்பற்றி அமைந்தது என்றும்; கோட்ட வழிபாடு வேதமரபு அல்லாத நடைமுறைகளைக் கொண்டு இருந்தது என்றும் புலப்படுகிறது.</p>
<blockquote>
<p><strong>எப்படிப் பொருள் கொள்ள வேண்டும்?</strong></p>
</blockquote>
<p>உலகப் பொதுமறை என்று புகழப் பெறும் திருக்குறள் நூலைத் தேசிய இலக்கிய வரிசையில் சேர்ப்பது பற்றி தினமணி கதிர் எனும் வாரஇதழில் பெருத்த எதிர்ப்பும், விவாதமும் எழுந்தது. சிறந்த நாவலாசிரியர் என்று புகழ் பெற்ற படைப்பாளி ராஜம் கிருஷ்ணன் &lsquo;திருக்குறளில் இருக்கும் பெண்வழிச் சேறல் என்ற அதிகாரத்தை நீக்கிய பிறகே அதைத் தேசீய இலக்கிய வரிசையில் சேர்க்க வேண்டும்; பெண்களை இழிவுபடுத்தும் குறள்கள் அந்த அதிகாரத்தில் உள்ளன&rsquo; என்று தெரிவித்தார். மதுரைக்காமராசர் பல்கலைக்கழகத்தின் திருக்குறள் இருக்கையில் வீற்றிருந்த முனைவர் திருமதி மீனாட்சி முருகரத்தினமோ &lsquo;திருக்குறளைச் சரிவரப் புரிந்து கொள்ளாமல் வைக்கப்படும் குற்றச்சாட்டு&rsquo; என்று எதிர்வாதம் செய்து எழுதினார்.</p>
<p>திருக்குறள் உரைவளம் என்ற நூல் தொகுத்துக் காட்டும் பல்வேறு உரைகளிலும் குறிப்பிட்ட அதிகாரத்திலுள்ள குறள்களுக்கு முழுமையான பொருள் சொல்லப்படவில்லை என்னும் கருத்தை முன்வைத்து; எப்படிப் பொருள் கொள்ள வேண்டும் என்று தெளிவுறுத்துவதாக இக்கட்டுரை அமைகிறது.</p>
<p>நூலின் அமைப்பு</p>
<p>திருக்குறள் ஒரு நீதிநூல் ஆகும். அந்நூல் மனிதனின் அகவாழ்க்கைக்கும், புறவாழ்க்கைக்கும் தேவையான நீதிகளை 133 அதிகாரங்களில் சொல்கிறது. பாயிரம் அல்லது கடவுள் வாழ்த்து என்று சொல்லப்படும் நான்கு அதிகாரங்களை அடுத்து அறத்துப்பால் அமைந்துள்ளது. மனிதன் அன்றாட வாழ்வில் பின்பற்ற வேண்டிய அறங்கள் வரிசைப்படுத்தப் பட்டுள்ளன. இல்லறவியல்,துறவறவியல் இரண்டும் அதனுள் அடங்கும். இரண்டாவதாக அமைந்துள்ள பொருட்பாலில்; அரசனுக்குச் சொல்ல வேண்டிய அறங்களை அடுத்து அமைச்சனுக்குச் சொல்ல வேண்டிய அறங்கள் இடம் பெற்றுள்ளன. தொடரும் அங்கவியலில் குடிமக்கள் புறவாழ்க்கையில் கடைபிடிக்க வேண்டிய விழுமியங்கள் தொகுத்துக் கூறப்படுகின்றன. இவ்விடத்திலேயே பெண்வழிச்சேறல் என்ற அதிகாரம் அற்புதமான</p>
<p>மதிப்பீடுகளை பத்துக் குறள்களில் எடுத்துச் சொல்கிறது.</p>
<p>வள்ளுவரின் கொள்கைகள்</p>
<p>அறத்துப்பாலில் வள்ளுவர் இரு கொள்கைகளை நிலைநாட்டுகிறார். இல்லறத்தில் ஈடுபடும் ஒவ்வொரு கணவனும் மனைவியைச் சார்ந்தே வாழ்கிறான்; அவள் இல்லையெனில் அவனுக்கு வாழ்க்கையே இல்லை என்பது இல்லறவியலில் வள்ளுவர் நிறுவிய முதல்கொள்கை ஆகும்.</p>
<p>இல்லறத்தில் கணவனின் கடமைகளுக்குத் துணைக்கரம் நீட்டக்கூடிய தகுதி சுற்றத்திற்கும் நட்பிற்கும் இல்லை; மனைவிக்கு மட்டுமே உண்டு.. அதனால் தான் அவள் &lsquo;வாழ்க்கைத்துணை&rsquo; என்று அழைக்கப்படுகிறாள்.</p>
<p>காலச்சூழல்</p>
<p>திருக்குறளைப் புரிந்துகொள்ள வேண்டுமெனில் திருவள்ளுவர் வாழ்ந்த காலச்சூழலைப் புரிந்து கொள்ள வேண்டும் என்று கூறுகிறார் முனைவர் தமிழண்ணல் (திருக்குறள் உணர்த்தும் தமிழர் சமயம்- ப.93). திருக்குறள் வீரயுகம் என்று அழைக்கப்பட்ட காலத்தை அடுத்த நீதி இலக்கியக் காலத்தில் தோன்றியது. காதலும், வீரமும் மட்டுமே போற்றப்பட்டு; புலால் உணவையும், கள்ளையும் மிதமிஞ்சி நுகர்ந்த வீரயுகத்தை அடுத்துச்; சீர்படுத்த வேண்டிய சமுதாயத்திற்காக எழுந்த நீதிநூலே திருக்குறள். வெற்றி அல்லது வீரமரணம் என்ற கொள்கையே முதன்மை மதிப்பீடாக இருந்த வீரயுகச் சமூகம் ஆணாதிக்கச் சமூகம் என்பதில் ஐயமில்லை. அவரது காலத்தில் பொதுவாழ்வில் ஈடுபட்ட பெண்களின் எண்ணிக்கை மிகக் குறைவே. எனவே ஆணாதிக்கத்தில் கால்கொண்டு எதிர்வரும் காலத்திற்குரிய அறங்களை வலியுறுத்த வேண்டிய சூழல் இருந்தது. இச்சூழலில் தான் திருவள்ளுவர் குடிமக்கள் கடமையை ஒரு ஆணுக்குச் சொல்வது போல் அமைத்துள்ளார். அம்மதிப்பீடுகள் அனைத்தும் அப்படியே பெண்களுக்கும் பொருந்தும். ஆய்வாளர் திருவள்ளுவரைப் பற்றிக் கூறுகையில் &lsquo;அவர் ஒருபோதும் பெண்ணினத்தை வேதியர் போலவோ சமணர் போலவோ வெறுப்போடு பார்ப்பவர் இல்லை&rsquo; என்கின்றனர் (மேற்.ப.101).</p>
<p>இக்காலத்திற்கும் பொருந்தும் வகையில்; தான் மேற்கொண்ட</p>
<p>பணியைத் திறம்படச் செய்துள்ளார் திருவள்ளுவர். மு.வரதராசனார் தன் நூலுக்கு எழுதியுள்ள முன்னுரையில் &lsquo;திருக்குறள் நம் காலத்திற்கும் பொருத்தமான பொருளைத் தரவல்ல திறனுடையது&rsquo; என்கிறார் (திருவள்ளுவர் அல்லது வாழ்க்கை விளக்கம்- ப.- 32).</p>
<p>பொதுவாழ்க்கை மதிப்பீடுகள்</p>
<p>எந்த ஒரு குறளுக்கும் திருவள்ளுவரின் மனநிலைப்படியே பொருள்கொள்ள வேண்டும் என்பர் ஆய்வாளர் (இளங்குமரனார்,இரா.- இக்குறளுக்கு ஏன் இப்பொருள்?- ப.22) அறத்துப்பாலில் வள்ளுவர் நிலைநாட்டும் இரு கொள்கைகளையும், அவரது காலச்சூழலையும், நூலின் அமைப்பையும் மனத்தில் கொண்டு பெண்வழிச்சேறல் என்னும் தலைப்பின் கீழுள்ள குறட்பாக்களுக்குப் பொருள் காண்போம். ஒவ்வொரு குறளும் இரண்டடிகள் கொண்டனவே; ஆயினும் அவை உணர்த்தும் பொருளாழம் விலைமதிப்பு அற்றது என்கிறார் மூத்த தமிழ் ஆய்வாளர் திரு.அ.க.நவநீத கிருஷ்ணன் (தாமரைச் செல்வர் திரு.வ.சுப்பையா பிள்ளை- திருக்குறள் பதிப்பும் ஆய்வும்- ப.131).</p>
<blockquote>
<p>&ldquo;மனைவிழைவார் மாண்பயன் எய்தார் வினைவிழைவார் வேண்டாப் பொருளும் அது&rdquo; (குறள்-901)</p>
</blockquote>
<p>கணவன் ஒரு குடிமகனாக அரசியலிலோ, சமூகசேவையிலோ ஈடுபடும் போது தன் மனைவியின் விருப்பத்திற்கு முதன்மை இடம்கொடுத்துச் செயலாற்றினால் மாட்சிமை பொருந்திய பயனை அடைய இயலாது. வெற்றிகரமாகச் செயலாற்ற நினைப்பவன் அவ்வழியைப் பின்பற்ற மாட்டான். அதுபோல மனைவி ஒரு குடிமகளாக அரசியலிலும் சமூகசேவையிலும் ஈடுபடும் போது தன் கணவனின் விருப்பத்திற்கு முதன்மை இடம்கொடுத்துச் செயலாற்றினால் மாட்சிமை பொருந்திய பயனை அடைய இயலாது. வெற்றிகரமாகச் செயலாற்ற நினைக்கும் பெண் அவ்வழியைப் பின்பற்ற மாட்டாள். இப்பொருள் மு.வரதராசனார் கருத்தோடு பொருந்தி வருவதாகும் (மேற்.ப.- 216-221).</p>
<blockquote>
<p>&ldquo;மனையாளை அஞ்சும் மறுமையி லாளன்</p>
<p>வினையாண்மை வீறெய்தல் இன்று&rdquo; (குறள்-904)</p>
</blockquote>
<p>சமூகத்தின் குடிமகனாகக் கடமையாற்றும் கணவன் மனைவிக்கு அஞ்சிச் செயல்படின் அவன் இப்பிறவியில் வெற்றி பெறவும் இயலாது;</p>
<p>மறுமையின்பமும் அவனுக்குக் கிட்டாது. அதுபோல சமூகத்தின் குடிமகளாகக் கடமையாற்றும் தலைவி கணவனுக்கு அஞ்சிச் செயல்படின் அவள் இப்பிறவியில் வெற்றி பெறவும் இயலாது; மறுமையின்பமும் அவளுக்குக் கிட்டாது. திருவள்ளுவர் படைத்திருக்கும் மனைவி என்ற பாத்திரம் அறிவு, திறமை, மனவலிமை அனைத்தும் பொருந்திய முழுமையான வடிவம் என்ற கருத்தை ஏற்கெனவே பெண்ணியவாதிகள் முடிபாகக் கூறியுள்ளனர் (சக்திபெருமாள், முனைவர்- &ldquo;வள்ளுவர் முப்பாலில் பெண்ணியச் சிந்தனைகள்&rdquo;- தமிழ் ஞாலம்- 2006- ப.54).</p>
<blockquote>
<p>&ldquo;பெண்ணேவல் செய்தொழுகும் ஆண்மையின் நாணுடைப்</p>
<p>பெண்ணே பெருமை உடைத்து&rdquo; (குறள்-907)</p>
</blockquote>
<p>பொதுவாழ்க்கையில் தன் மனைவியின் கட்டளைப்படி பணியாற்றும் ஏவலாளனை விடக் கணவன் முன்னர் நாணி நிற்கும் பெண்ணே பெருமைக்குரியவள் ஆகிறாள். அதேபோலப் பொதுவாழ்க்கையில் தன் கணவனின் கட்டளைப்படி பணியாற்றும் ஏவல்மகளை விடத் தன் கணவனுக்கு முன் நாணி நிற்கும் பெண்ணே பெருமைக்குரியவள் ஆவாள். ஆய்வாளரும் மிகப்பெரும்பான்மையான குறள்கள் நடைமுறை நீதிகளை நம் பொதுஅறிவின் துணையுடன் அறியச்செய்கின்றன என்பர் (Gabriella Eichinger Ferrzzo- Luzzi- தமிழ் ஞாலம்- May 2004- pp.- 3-4).</p>
<p>முடிவுரை</p>
<p>உலகமுழுமையும் ஏற்றுக்கொள்ளக் கூடிய வகையில் திருக்குறள் கருத்துக்கள் பொதுவான நீதிகளை வலியுறுத்துகின்றன என்பதில் ஐயமில்லை. எனவே திருக்குறள் உலகஇலக்கிய வரிசையில் சேர்க்கும் தகுதியைப் பெறுகிறது.</p>
<blockquote>
<p><strong>துணைநூற் பட்டியல்</strong></p>
</blockquote>
<p>அகநானூறு-களிற்றியானை நிரை - ந.மு.வேங்கடசாமி நாட்டார் &amp; ரா.வெங்கடாசலம் பிள்ளை (உ.ஆ.) - திருநெல்வேலி தென்னிந்திய சைவசித்தாந்த நூற்பதிப்புக் கழகம் - 2009</p>
<p>அகநானூறு -மணிமிடை பவளம்- திருநெல்வேலி தென்னிந்திய சைவ சித்தாந்த நூற்பதிப்புக் கழகம்- 2007</p>
<p>அகநானூறு நித்திலக்கோவை, (2008), கழக வெளியீடு, சென்னை</p>
<p>அரங்க மல்லிகா -பெண்ணின் வெளியும் இருப்பும் -நியூ செஞ்சுரி புக் ஹவுஸ் ,சென்னை .-முதற்பதிப்பு -2008</p>
<p>இளங்குமரனார்,இரா.- இக்குறளுக்கு ஏன் இப்பொருள்?- அமிழ்தம் பதிப்பகம், சென்னை.- முதல் பதிப்பு- 2004</p>
<p>இறையனார் அகப்பொருள்- நக்கீரர் (உ.ஆ.)- கழக வெளியீடு-1976</p>
<p>இராசமாணிக்கனார்,மா.- பத்துப்பாட்டாராய்ச்சி- முதல் பதிப்பு- 1970</p>
<p>எட்டுத்தொகை <a href="http://tamilconcordance.in/sangconc-1-vi1.html">[http://tamilconcordance.in/sangconc-1-vi1.html]{.ul}</a></p>
<p>ஐங்குறுநூறு, (2009). கழக வெளியீடு, சென்னை</p>
<p>கலித்தொகை, (2007), கழக வெளியீடு, சென்னை</p>
<p>காவ்யா- தமிழிதழ்- ஏப்ரல் - ஜூன் 2018- சு.சண்முகசுந்தரம், சென்னை.</p>
<p>கிருஷ்ணசாமி ஐயங்கார்,S., (1946), சேரன் வஞ்சி, Educational Publishing Company, Madras.</p>
<p>குறுந்தொகை - திருநெல்வேலி தென்னிந்திய சைவ சித்தாந்த நூற்பதிப்புக் கழகம், சென்னை</p>
<p>கோவிந்தராசன்,சி.- &lsquo;கண்ணகி கோட்டம்&rsquo;- தமிழரசு-ஆகஸ்டு1972</p>
<p>சக்தி பெருமாள்- வள்ளுவர் முப்பாலில் பெண்ணியச் சிந்தனைகள்- தமிழ் ஞாலம்- ஞாலத் தமிழ்ப் பண்பாட்டு ஆய்வு மன்றம், மதுரை- 2006</p>
<p>சுப்பிரமணியன்,மு.- சிலம்புச் செல்வம்- முதற்பதிப்பு-1973</p>
<p>சுப்பையா பிள்ளை, தாமரைச் செல்வர்,வா.-திருக்குறள் பதிப்பும் ஆய்வும்- திருநெல்வேலித் தென்னிந்திய சைவ சித்தாந்த நூற்பதிப்புக் கழகம், சென்னை.- டிசம்பர்,1997.</p>
<p>சிலப்பதிகாரம் அரும்பதவுரையும் அடியார்க்கு நல்லார் உரையும்- உ.வே.சா. (ப.ஆ.) 8ம் பதிப்பு- 1968</p>
<p>சீத்தலைச் சாத்தனார் எழுதிய மணிமேகலை</p>
<p>தண்டபாணி தேசிகர்,சா.- திருக்குறள் உரைக்களஞ்சியம்- பொருட்பால்- அங்கவியல்- பகுதி ii- பதிப்புத்துறை, மதுரைக் காமராசர் பல்கலைக் கழகம், மதுரை.- முதல் பதிப்பு-1983.</p>
<p>தமிழண்ணல்- சங்க இலக்கிய ஒப்பீடு இலக்கியக் கொள்கைகள்- 3ம் பதிப்பு-2011</p>
<p>தமிழண்ணல், முனைவர்- திருக்குறள் உணர்த்தும் தமிழர் சமயம்*-* சிந்தாமணிச் செல்வ வெளியீடு- ஜூன்-1999</p>
<p>தமிழிலக்கியத்தில் பெண்ணியமும் தலித்தியமும் -ஞாலத்தமிழ்ப் பண்பாட்டு ஆய்வு மன்றம், மதுரை. முதற்பதிப்பு- 2000</p>
<p>தொல்காப்பியம்- நச்சினார்க்கினியர் (உ.ஆ.)- கழக வெளியீடு- 1972</p>
<p>நற்றிணை- கு.வெ.பாலசுப்ரமணியன்(உ.ஆ.)- நியூ செஞ்சுரி புக் ஹவுஸ், மதுரை.- முதல் பதிப்பு- 2004</p>
<p>பகவத் கீதை- ராமசாமி தேவராசன்-(மொ.பெ.ஆ.), (1974). சோன்சால்வெஸ் புத்தக விற்பனையாளர்கள், மதுரை.</p>
<p>பஞ்சாங்கம்,க.(மொ.பெ.ஆ.)- பெண்ணெனும் படைப்பு- செல்வன் பதிப்பகம், சென்னை. 1994</p>
<p>பஞ்சாங்கம்,க., 'பெண்-மொழி-புனைவு', காவ்யா பதிப்பகம், சென்னை 1999</p>
<p>பத்துப்பாட்டு தொகுதி l, (2007). கழக வெளியீடு, சென்னை.</p>
<p>பத்துப்பாட்டு மூலமும் உரையும்- தொகுதி ll - பெருமழைப்புலவர் பொ.வே.சோமசுந்தரனார்(உ.ஆ.)- கழக வெளியீடு- 2008</p>
<p>பதிற்றுப்பத்து- ஒளவை சு. துரைசாமிப்பிள்ளை (உ.ஆ.)- கழக வெளியீடு- 523- முதல் பதிப்பின் மறுஅச்சு- 2007</p>
<p>பரமசிவன்,தொ., அழகர் கோயில்- ம.கா.ப.முனைவர் பட்ட ஆய்வேடு-1980</p>
<p>பரிபாடல், (2007). கழக வெளியீடு, சென்னை.</p>
<p>பிரேமா,இரா.- பெண்ணியம்- உலகத்தமிழாராய்ச்சி நிறுவனம், சென்னை. முதற்பதிப்பு-1994</p>
<p>புலவர் குழந்தை, (1968). கொங்கு நாடு, வேலா பதிப்பகம், ஈரோடு.</p>
<p>பிலோ இருதயநாத்- மக்கள் வணங்கும் ஆலயம்- முதல் பதிப்பு- 1965</p>
<p>புறநானூறு- கழக வெளியீடு- 438- முதற்பதிப்பின் மறு அச்சு - 2007</p>
<p>புறநானூறு- கழக வெளியீடு- 598- முதற்பதிப்பின் மறு அச்சு - 2007</p>
<p>George L.Hart, (1987), &ldquo;Early Evidence for Caste in South India&rdquo; (<a href="https://tamilnation.org/caste/hart.pdf">[https://tamilnation.org/caste/hart.pdf]{.ul}</a>)</p>
<p>Gabriella Eichinger Ferro- Luzzi - &ldquo;If Whorf Had Known Thiruvalluvar? Universalism And Cultural Relativism In A Famous Work Of Ancient Tamil Literature&rdquo;- p.- 1-37- தமிழ் ஞாலம்- ஞாலத் தமிழ்ப் பண்பாட்டு ஆய்வு மன்றம், மதுரை.- மே- 2004</p>
<p>Wikipedia <a href="https://en.wikipedia.org/wiki/Congee">[Rice Porridge/Congee]{.ul}</a></p>
<p>Wikipedia, [[List of Philippine dishes]{.ul}](</p>

  </div>
</div>

    </main>
    <div class="side-bar">
  
  <p class="mb-1 mt-1 text-left">
  
  <i class="nav-menu-disabled fas fa-chevron-circle-right"></i>
  
</p>
<p class="mb-1 mt-1 text-left">
  
  <a
    href="/more_books/kanmani_ganeshan2/chapter12/"
    title="10. ஒளவை என்னும் ஆளுமை"
  >
    <i class="nav-menu fas fa-chevron-circle-left"></i>
  </a>
  
</p>

  
  <a href="#" class="mb-1 mt-1 text-left">
    <i
      class="nav-menu fas fa-chevron-circle-up"
      aria-label="Scroll to top"
    ></i>
  </a>
  <p class="mb-1 mt-1 text-left">
    <i
      title="Copy URL to share"
      class="nav-menu fas fa-share-alt"
    ></i>
  </p>
</div>

<script>
  function displayCopyMessage(bool) {
    let alertMessage = "";
    if (bool) {
      alertMessage = "Link copied to clipboard";
    } else {
      alertMessage = "Link could not be copied to clipboard";
    }
    let copiedMessage = document.createElement("div");
    copiedMessage.id = "copiedMessage";
    copiedMessage.textContent = alertMessage;
    copiedMessage.classList.add(
      "bg-warning",
      "shadow",
      "d-block",
      "text-center"
    );
    document.body.appendChild(copiedMessage);

    setTimeout(function() {
      copiedMessage.style.opacity = 0;
    }, 500);
    setTimeout(function() {
      document.body.removeChild(copiedMessage);
    }, 1500);
  }

  let clipboard = new ClipboardJS(".fa-share-alt", {
    text: function() {
      return "https:\/\/thanithamizhakarathikalanjiyam.github.io\/more_books\/kanmani_ganeshan2\/chapter13\/";
    }
  });

  clipboard.on("success", function() {
    displayCopyMessage(true);
  });

  clipboard.on("error", function() {
    displayCopyMessage(false);
  });
</script>

    <footer class="d-flex flex-row flex-wrap justify-content-between">
  <div class="d-flex flex-column">
    <span class="mb-1">
      Tamil Awesome Books
      &middot;
      My favorite books
    </span>
  </div>
  <p class="about text-left mb-0">
    <a href="https://github.com/darshanbaral/kitab">
      kitab
    </a>
    theme by
    <a href="https://www.darshanbaral.com/"> Darshan Baral</a>.
  </p>
</footer>

  </body>
</html>
